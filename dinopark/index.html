<!DOCTYPE html>
<html lang="cs">
<head>
    <meta charset="utf-8">
    <title>Dinosaury nechceme!</title>
    <link rel="stylesheet" href="style/layout.css">
    <link rel="stylesheet" href="style/elements.css">
    <link href='http://fonts.googleapis.com/css?family=Anton&amp;subset=latin,latin-ext' rel='stylesheet'>
    <script src="/code/ga.js"></script>
</head>
<body>
    <h1>Dinosaury nechceme!</h1>
    <div id="lads"></div>
    <div id="scissors"></div>
    <div id="content">

        <h2>Konec dinosaurů v Boskovicích</h2>
        <p>Boskovičtí zastupitelé schválili v září 2011 záměr prodat část
        městských pozemků v Doubravách firmě Real Company, která na nich chtěla
        postavit zábavní park s dinosaury. Záměr vzbudil v Boskovicích velký
        rozruch a proti prodeji pozemků vznikla petice, kterou během tří týdnů
        podepsalo přes 2500 lidí.</p>
        
        <p>V <a href="http://goo.gl/OqprD">původním záměru</a> se mluví o
        prodeji pěti hektarů. Podle později vydaných upřesňujících informací
        z radnice se mělo jednat nanejvýš o deset hektarů, což potvrdil i
        pan starosta Dohnálek v <a href="http://goo.gl/5OgWd">rozhovoru pro
        Boskovicko</a>. Několik dní po vydání rozhovoru se ovšem konala
        tisková konference, na které firma Real Company oznámila záměr
        koupit nikoliv pět nebo deset, ale čtrnáct hektarů.</p>

        <p>Na konci října 2011 uspořádala radnice <a href="http://vimeo.com/31681685">
        prezentaci projektu Ztracený svět</a> v Zámeckém skleníku. Nastala poměrně
        ostrá diskuze, ve které dali občané opět jasně najevo, že si prodej
        pozemků v Doubravách nepřejí. Zhruba o tři týdny později se konala další
        tisková konference, na které radnice oznámila, že firma Real Company od
        svého záměru na prodej pozemků ustoupila. Zřejmě tak reagovala na informace
        z posledních týdnů, kdy se jasně ukázalo, že většina zastupitelů by v
        případném hlasování projekt nepodpořila. (Viz též <a href="http://goo.gl/V2P3d">
        závěrečné zamyšlení v týdeníku Boskovicko</a>.)</p>

        <p>Na začátku léta 2012 se otázka prodeje městských pozemků
        v Doubravách opět veřejně otevřela. Bod týkající se prodeje pozemků
        firmě Real Company byl revokován na zasedání zastupitelstva v prosinci
        2011, ale v jednání zůstal ještě druhý bod na prodej menší části
        pozemků o celkové rozloze necelých 5000 metrů čtverečních firmě
        Westernové městečko. Autoři petice proti předchozímu prodeji firmě Real
        Company reagovali na další prodej <a href="files/dopis.pdf">otevřeným
        dopisem</a>, ve kterém zastupitele požádali, aby byl veškerý prodej
        v Doubravách zastaven. Na otevřený dopis nikdo ze zastupitelů
        nereagoval, ale k prodeji pozemků nedošlo a zřejmě už ani
        nedojde.</p>

        <h2>Odkazy</h2>
        <ul>
            <li><a href="http://www.boskovicko.cz/cislo.phtml?iss_id=409#art_13870">Úvaha Michala Grigy</a> o proměnách Boskovic</li>
            <li><a href="http://www.boskovicko.cz/cislo.phtml?iss_id=407#art_13807">Reakce Tomáše Znamenáčka</a> na rozhovor s panem starostou</li>
            <li><a href="http://www.boskovicko.cz/cislo.phtml?section=6&amp;iss_id=403#art_13663">Sloupek Tomáše Trumpeše</a> o demokratické diskuzi</li>
            <li><a href="http://blog.aktualne.centrum.cz/blogy/jan-stern.php?itemid=13584">Jan Štern: Hledání skutečné demokracie</a></li>
        </ul>

        <h2>Autoři petice</h2>

        <p>Hlavním autorem petice byl Jiří Vorlický, Boženy Němcové 1535/44. Spoluautory byli
        Jiří Hrubý PhD., Plačkova 19, Jiří Svoboda, Na Chmelnici 30, Petrů Radim, Na Chmelnici 8,
        a Tomáš Znamenáček, Na Chmelnici 1.</p>

    </div>
    <p id="status">naposledy aktualizováno v květnu 2013</p>
</body>
</html>

