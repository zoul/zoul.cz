<!DOCTYPE html>
<html lang="cs">
<head>
    <meta charset="utf-8">
    <title>Rytíři zločinu dva</title>
    <link rel="stylesheet" href="style.css">
</head>
<body>
    <div class="container">
        <div id="poke"></div>
        <div id="libik"></div>

        <h1>Rytíři zločinu dva</h1>
        <p class="podtitul">Film Michala Grigy, Honzy Horáka, Lukáše Koudelky,
        Marka Nešpora, Ondřeje Pokorného, Alžběty Tátošové, Tibora Valtera,
        Tomáše Znamenáčka, Libora Ždánského a dalších</p>

        <hr>

        <p>Byl to ten báječný rok Jedna 999. Češi, tedy spíše jejich hokejové
        mužstvo, se stali mistry světa. Olusegun Obasanjo se stal prezidentem
        Nigérie. Zemanova vláda rozhodla o dostavbě Temelína. Zemřel vzor
        každého chlapce Jaroslav Foglar, zvaný Jestřáb, a v Oklahomě řádilo
        tornádo. V Boskovicích se několik spoluobčanů domluvilo, že zkusí
        udělat film. Dva z nich studovali Filmovou školu ve Zlíně, asi působili
        dojmem, že vědí.</p>

        <p>Nevěděli, ale film nějakým způsobem opravdu natočili a pojmenovali
        <a href="https://vimeo.com/51843619">Rytíři zločinu</a>. Pak ještě
        celkem dost dalších, jiných, lepších, horších, a to všechno  trvá s
        přestávkami dodnes.</p>

        <p>Kromě tohoto faktu na tom není nic zvláštního, což můžete koneckonců
        posoudit sami:</p>

        <iframe src="http://player.vimeo.com/video/100080204"></iframe>

        <p>Kdo máte zájem, můžete si pustit všechny <a
        href="https://vimeo.com/couchmode/album/2758619">předchozí Michalovy
        filmy i s komentářem režiséra</a>.</p>

        <h2>O Rytířích</h2>

        <p>Když se v roce 1998 nebo 9 pohybovala po ulicích Boskovic tlupa
        podezřelých individuí s vypůjčenou VHS kamerou, málokdo tušil, že je to
        začátek filmové tradice, která se uchovala do dnešních dní. Náhody
        neexistují a smysl tehdejšího počínání se teprve nyní začíná plazit
        kolem páteře, aby rozvibroval vědomí konečným poznáním.</p>

        <p>Scénář prvních Rytířů vznikl za dvě hodiny a jednu propisku. Situace
        a postavy se vznášely kolem mé hlavy a zhmotňovaly se na linky papíru.
        Film vznikal dva roky a nikdo netušil, co vzniká a jakých to dobere
        konců. Díky všem, kdo vydrželi.</p>

        <p>Když jsem jednoho dne s hotovým dílem seděl v učebně na FAMU, zažil
        jsem vzácnou chvíli. Jednalo se o mé přijetí nebo nepřijetí na katedru
        režie. Vedoucí pohovorů pan Karel Smyczek, vedený jasným úmyslem mi
        pomoci,  mi položil poslední otázku: „Proč je na konci, když vyjdou z
        baru, sníh, a v navazující scéně zelená tráva? Kdybyste měl, Michale,
        možnost natočit to znovu, vystřihl byste ten sníh, nebo ne?“</p>

        <p>Chvíle mlčení. Šlo o všechno, to bylo jasné, ale dřív než jsem mohl
        poslechnout hlas rozumu, řekl jsem: „Ne, nechal bych to stejně.“</p>

        <p>Byl to moment, který určuje další běh života. Paradoxně si myslím,
        že kdybych tenkrát režii studoval, dnes už bych filmy netočil. Nebo ne
        takové, kdy si můžu dovolit nevystřihnout sníh.</p>

        <p>Ale zůstalo u toho a my se můžeme potkat na další premiéře.</p>
        <p>Těším se na shledanou.</p>
        <p>Michal Griga</p>
    </div>
</body>
</html>

